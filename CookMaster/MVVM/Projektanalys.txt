Uppgiften har verkligen varit utmanande och i mitt tycke, kanske lite i överkant. Fram tills vi började med inlämningsuppgiften, har
tempot varit högt, men ändå medgett en möjlighet att utveckla färdigheterna vi fått. Jag känner dock att vi efter att ha tittat på 
wpf och övat med det, blev introduktionen av MVVM och Binding via Command väldigt snabbt genomgångna och vi fick inte riktigt chansen
att öva och befästa kunskaperna tillräckligt.
Det positiva är att vi faktiskt har fått skapa en 'riktig' applikation och man börjar förstå komplexiteten och vikten av struktur
i programmeringen.

Inledningsvis försökte jag följa den uppbyggnad som klassdiagrammet indikerade, men ganska snart blev det istället en fråga om
att försöka lösa de olika utmaningarna som de kom. Eftersom det var svårt att veta hur implementationen skulle se ut innan jag 
började med att implementera en fúnktion, blev det också svårt att göra saker i tur och ordning. Istället blev det ändringar 
i en rad filer, vilket kändes ovant och lätt att tappa tråden. Vi (eller jag iaf) har heller inte använt mig mycket av AI tidigare
och det gjorde det svårt att rätt förstå förslagen och implementera dem utan att skapa nya problem.
Vad som kändes mest hemtamt var att skapa de olika fönsterna och kontrollerna däri. Det fanns ett par projekt tidigare som gav 
ideer om hur man kunde fortsätta med implementeringen, men det var inte trivialt att efterlikna vad som fungerat i de tidigare
projekten, med tanke på att de i huvudsak gjorts från katedern och vi inte testat på egen hand.

Jag försökte fokusera på att ta en funktion i taget och implementerade login och användarhantering utan att alls titta på receptsidan.
Jag skulle säga att det i huvudsak var en bra strategi som gjorde mig lite bättre förberedd på hur jag skulle tänka när det blev
dags för recepthanteringen. I takt med att jag började förstå hur jag kunde använda AI för att komma vidare gick det lite bättre, 
men tyvärr hamnade jag också mer i baksätet och det kändes som att följa med istället för att leda projektet. Jag inser dock att 
framtidens yrkesliv definitivt kommer att innebära att AI hela tiden står till förfogande och att det snabbar på kodningen avsevärt.

Ett avgörande problem var MVVM strukturen, som jag i teorin på ett övergripande sätt förstår hur den är tänkt att fungera och hur
det hjälper att hålla isär de olika delarna av en applikation, i den mån det är möjligt. Min förståelse hjälpte dock inte riktigt
att se hur det i detta fall skulle implementeras och när problemen hopade sig och tiden gick, blev det mer en fråga om att få till 
funktionaliteten än att följa en struktur med väldigt vaga konturer.

Jag tycker det blev lite för många nya aspekter och tekniker introducerade för att ersätta vad vi tidigare lärt på väldigt kort tid,
men samtidigt har det inneburit många timmar av problemlösning som jag är övertygad om kommer att vara till stor nytta framöver.

Kortfattat var det kul, intressant, svårt, frustrerande och i korta ögonblick väldigt givande och tillfredsställande!!




